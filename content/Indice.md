---
Titolo: Neo-Master cerca giocatori per una campagna lunga di DnD 5e
Sistema: Dungeons and Dragons 5° edizione
Dove: Online, piattaforma Roll20
Cadenza sessioni: una volta a settimana
Quando: lunedì o martedì sera dalle 21 alle 24 come orario indicativo
Genere: Fantasy Eroico
Ambientazione: Forgotten Realms, nello specifico lungo la Costa della Spada
Modulo: Tyranny of Dragons (non verrà seguito il modulo alla lettera ma verrà usato come ispirazione principale)
Stile della campagna: Storia lineare in cui voglio incorporate le storie dei vostri PG che avranno il loro spazio nei momenti più open world della campagna
Lunghezza campagna: Lv 1-15 (indicativamente 60+ sessioni ma dipende dal ritmo dei giocatori)
Tono: Essendo una avventura eroica, ci saranno sia momenti rilassati sia momenti che richiederanno più serietà. Non sarà sicuramente tetra come può essere in Curse of Strahd. Immaginatevi una cosa alla Signore degli anelli o Legend of Vox Machina (a seconda del carattere dei PG)
Roleplay: Medio-alto
Numero di PG: 4 giocatori
Modalità passaggio di livello lv: Punti esperienza
Manuali disponibili: '"Manuale del giocatore", "Guida Omnicomprensiva di Xanathar", "Calderone Omnicomprensivo di Tasha", le razze presenti in "Mostri del Multiverso"'
Restrizione: No personaggi malvagi, no razze volanti dal lv 1
---

# Introduzione

Salve!
Se siete arrivati qui, probabilmente avrete visto il mio post sulla campagna che mi piacerebbe masterare. Per completezza potete trovare qui sopra i dettagli principali sulla campagna.

Ora vi starete chiedendo come mai mi sono messo a redigere un documento, tutt'altro che breve, invece che limitarmi a scrivere poche righe e vedere chi rispondeva.
Il motivo è semplice: voglio massimizzare le possibilità di attirare i giocatori che più si allineano col mio modo di giocare a DnD. 
Se mi limitassi a fare il solito annuncio minimale, so già che mi arriverebbero decine di richieste dai quali non saprei chi scegliere senza parlare con ogni persona e capire se le esigenze e aspettative di ognuno si allineino con le mie.

A parte qualche neofita che potrebbe passare di qua, immagino abbiate tutti provato la frustrazione di non riuscire a trovare il tavolo adatto a voi. 
Problemi nel trovarsi con costanza tutte le settimane. Gente che cancella all'ultimo momento. Altri membri del party che rovinano l'immersione perché non cercano lo stesso livello di roleplay che cerchi tu. Master che vanno in burnout e mollano tutto lasciando la campagna troncata. O banalmente la vita ti impone dei cambi di abitudine che ti impediscono di continuare.

Trovare il tavolo giusto è una lunga ricerca, ma quando lo si trova, regala esperienze fantastiche. Personalmente, ho avuto la fortuna di trovare un tavolo del genere, da giocatore, e continuo tutt'ora a giocarci. 
Col tempo però, ho avuto il (probabilmente malsano) desiderio di volermi creare un party a cui fare da master in cui ricreare la stessa alchimia. 

La soluzione che ho ritenuto più adeguata per ottenere questo risultato, è scrivere una "pre-sessione zero unidirezionale", in modo che possiate valutare da voi se sono il tipo di master con cui vi potreste divertire una volta a settimana per 60 e più sessioni. 

Nei capitoli successivi andrò a indicare:
- chi sono
- domande da sessione zero
- approfondimento su come vorrei gestire la campagna
- passi successivi prima di partire
- regole opzionali e homebrew
- cosa mi aspetto dai miei giocatori

Ora, se siete ancora interessati e la mia introduzione prolissa non è stata sufficiente come prima barriera di ingresso, prendetevi da bere, mettetevi seduti e preparatevi ad una luuunga lettura. 

# Mi presento

Partiamo con una breve presentazione, tanto per darvi una idea di chi sono e del mio background.
Mi chiamo Cristian, ho 33 anni e lavoro come informatico. Mi sono appassionato ai GDR da relativamente poco, quando un anno e mezzo fa sono incappato nella serie "[The legend of Vox Machina](https://www.primevideo.com/detail/The-Legend-of-Vox-Machina/0O1MH4HMS00EO6XP75LWG5TB89)" su Amazon Prime. 
Dopo averla divorata in tempo zero, non mi è bastata e ho scoperto che era basata su una campagna di DnD trasmessa live su Youtube. 
Da li mi si è aperto il mondo di [Critical Role](https://www.youtube.com/@criticalrole), che non smetterò mai di ringraziare per le "centinaia" di ore di intrattenimento che mi hanno e mi stanno tutt'ora regalando.
Dal "guardare" giocare di ruolo a volerlo fare di persona il passo è breve.
Mi sono messo ad inviare decine di email a sconosciuti su [GDR Player](https://www.gdrplayers.it/) nella speranza di poter mettere su un party per giocare dal vivo.

Avanti veloce di un anno e mezzo, ora ho il mio gruppo con cui gioco ogni giovedì sera, e ora sto di nuovo cercando giocatori ma questa volta come Master.
A livello di esperienza come DM, come preannunciato dal titolo, sono alle prime armi a livello pratico, è importante che lo teniate presente. Ho masterato alcune avventure brevi, per dare il cambio al mio DM quando ogni tanto lui non poteva, quindi sarà la mia prima campagna lunga.
Detto questo, voglio che sappiate che non voglio masterare solo per divertirmi, ma voglio anche diventare bravo nel farlo. Molto bravo se riesco.
Per diventare bravo nel più breve tempo possibile ho letto tantissimo materiale fra blog, libri e video sull'argomento ([[Risorse utili per i Dungeon Master]]). 
Ma come ogni buon DM può dirvi, puoi prepararti con la teoria e i buoni consigli solo fino ad un certo punto. Prima o poi devi cominciare e farti le ossa con la pratica.

# Sessione zero unilaterale

Risponderò ad una serie di domande che mi si potrebbero fare in sessione zero in modo che possiate capire il mio modo di masterare e il mio stile.
Siccome riportare tutte le risposte qui sarebbe troppo lungo per una sola sezione ve lo riporto in un altro file

[[Sessione zero unilaterale]]

# Approfondimento sulla gestione della campagna




# Passi successivi prima di partire




# Regole opzionali




# Regole homebrew


