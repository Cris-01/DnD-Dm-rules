### Tabella riassuntiva

| Titolo                            | Neo-Master cerca giocatori per una campagna lunga di DnD 5e                                                                                                                                                                                                                       |
| --------------------------------- | --------------------------------------------------------------------------------------------------------------------------------------------------------------------------------------------------------------------------------------------------------------------------------- |
| Sistema                           | Dungeons and Dragons 5° edizione                                                                                                                                                                                                                                                  |
| Dove                              | Online, piattaforma Roll20 + Discord (con webcam)                                                                                                                                                                                                                                 |
| Cadenza sessioni                  | una volta a settimana                                                                                                                                                                                                                                                             |
| Quando                            | lunedì o martedì sera dalle 21 alle 24 come orario indicativo                                                                                                                                                                                                                     |
| Genere                            | Fantasy Eroico                                                                                                                                                                                                                                                                    |
| Ambientazione                     | Forgotten Realms, nello specifico lungo la Costa della Spada                                                                                                                                                                                                                      |
| Modulo                            | Pensavo di prendere come base di ispirazione per la campagna il modulo "Tyranny of dragons" ma la campagna si baserà sugli obiettivi dei personaggi                                                                                                                               |
| Lunghezza campagna                | Lv 1-15 (indicativamente 70/80+ sessioni ma dipende dal ritmo dei giocatori)                                                                                                                                                                                                      |
| Tono                              | Essendo una avventura eroica, ci saranno sia momenti rilassati sia momenti che richiederanno più serietà. Non sarà sicuramente tetra come può essere in Curse of Strahd. Immaginatevi una cosa alla Signore degli anelli o Legend of Vox Machina (a seconda del carattere dei PG) |
| Livello di roleplay               | Medio-alto                                                                                                                                                                                                                                                                        |
| Numero di giocatori               | 4 giocatori                                                                                                                                                                                                                                                                       |
| Assegnazione dei punti esperienza | Sistema ibrido punti esperienza e Milestone                                                                                                                                                                                                                                       |
| Restrizioni                       | No razze volanti dal lv 1, no personaggi malvagi o eccessivamente egoisti e solitari                                                                                                                                                                                              |

# Introduzione

Salve!
Se siete arrivati qui, probabilmente avrete visto il mio post sulla campagna che mi piacerebbe masterare.

Ora vi starete chiedendo come mai mi sono messo a redigere un documento, tutt'altro che breve, invece che limitarmi a scrivere poche righe e vedere chi rispondeva.
Il motivo è semplice: voglio massimizzare le possibilità di attirare i giocatori che più si allineano col mio modo di giocare a DnD. 
Se mi limitassi a fare il solito annuncio minimale, so già che mi arriverebbero decine di richieste dai quali non saprei chi scegliere senza parlare con ogni persona e capire se le esigenze e aspettative di ognuno si allineino con le mie.

A parte qualche neofita che potrebbe passare di qua, immagino abbiate tutti provato la frustrazione di non riuscire a trovare il tavolo adatto a voi. 
Problemi nel trovarsi con costanza tutte le settimane. Gente che cancella all'ultimo momento. Altri membri del party che rovinano l'immersione perché non cercano lo stesso livello di roleplay che cerchi tu. Master che vanno in burnout e mollano tutto lasciando la campagna troncata. O banalmente la vita ti impone dei cambi di abitudine che ti impediscono di continuare.

Trovare il tavolo giusto è una lunga ricerca, ma quando lo si trova, regala esperienze fantastiche. Personalmente, ho avuto la fortuna di trovare un tavolo del genere, da giocatore, e continuo tutt'ora a giocarci. 
Col tempo però, ho avuto il desiderio di volermi creare un party a cui fare da master in cui ricreare la stessa alchimia. 

La soluzione che ho ritenuto più adeguata per ottenere questo risultato è scrivere una "pre-sessione zero unidirezionale", in modo che possiate valutare da voi se sono il tipo di master con cui vi potreste divertire una volta a settimana per 70 e più sessioni. 

Nei capitoli successivi andrò a indicare:
- mi presento
- domande da sessione zero
- approfondimento su come vorrei gestire la campagna
- regole opzionali e homebrew
- cosa mi aspetto dai miei giocatori
- linee guida su scelta degli obiettivi del personaggio

Ora, se siete ancora interessati e la mia introduzione prolissa non è stata sufficiente come prima barriera di ingresso, proseguite pure.

# Mi presento

Partiamo con una breve presentazione, tanto per darvi una idea di chi sono e del mio background.
Mi chiamo Cristian, ho 33 anni e lavoro come informatico. Mi sono appassionato ai GDR da relativamente poco tempo, quando un anno e mezzo fa sono incappato nella serie "[The legend of Vox Machina](https://www.primevideo.com/detail/The-Legend-of-Vox-Machina/0O1MH4HMS00EO6XP75LWG5TB89)" su Amazon Prime. 
Dopo averla divorata in tempo zero, non mi è bastata e ho scoperto che era basata su una campagna di DnD trasmessa live su Youtube. 
Da li mi si è aperto il mondo di [Critical Role](https://www.youtube.com/@criticalrole), che non smetterò mai di ringraziare per le "centinaia" di ore di intrattenimento che mi hanno e mi stanno tutt'ora regalando.
Dal "guardare" giocare di ruolo a volerlo fare di persona il passo è breve.
Mi sono messo ad inviare decine di email a sconosciuti su [GDR Player](https://www.gdrplayers.it/) nella speranza di poter mettere su un party per giocare dal vivo.

Avanti veloce di un anno e mezzo, ora ho il mio gruppo con cui gioco ogni giovedì sera, e ora sto di nuovo cercando giocatori ma questa volta come Master.
A livello di esperienza come DM, come preannunciato dal titolo, sono alle prime armi a livello pratico, è importante che lo teniate presente. Ho masterato alcune avventure brevi.
Detto questo, voglio che sappiate che non voglio masterare solo per divertirmi, ma voglio anche diventare bravo nel farlo. Molto bravo se riesco.
Per diventarlo nel più breve tempo possibile ho letto tantissimo materiale fra blog, libri e video sull'argomento ([[Risorse utili per i Dungeon Master]]). 
Ma come ogni buon DM può dirvi, puoi prepararti con la teoria e i buoni consigli solo fino ad un certo punto. Prima o poi devi cominciare e farti le ossa con la pratica.

# Sessione zero unilaterale

Risponderò ad una serie di domande che mi si potrebbero fare in sessione zero in modo che possiate capire il mio modo di masterare e il mio stile.
La lettura è totalmente opzionale, la lascio solo per chi avesse una domanda in particolare che può andare a ricercare all'interno delle varie risposte.

[[Sessione zero unilaterale]]

# Approfondimento sulla gestione della campagna

Prima di iniziare la campagna vera e propria faremo una mini avventura autoconclusiva di circa 5/6 sessioni in modo da conoscerci bene e vedere se si riesce a creare un gruppo ben affiatato che vuole effettivamente cimentarsi in una campagna che potrebbe durare un anno e mezzo o anche due (indicativamente dal livello 1° al 15°/16°).

Durante lo svolgimento dell'avventura preliminare, lavoreremo in parallelo alla creazione dei personaggi per la campagna lunga, in modo tale da darmi modo di buttare giù le fondamenta per la storia principale che terrà conto degli obbiettivi personali che darete ai vostri PG.

# Regole opzionali

A questo link potete trovare un elenco delle regole opzionali che utilizzerò e quali non utilizzerò

[[Regole opzionali]]

# Regole homebrew

- [[Modifiche alle core rules]]
- [[Regole per l'ottenimento dell'EXP]]
- [[Regola sulla resurrezione]]
- [[Lesioni persistenti]]
- [[Cure potenziate]]
- [[Tension Pool o Time Pool]]

## Cosa mi aspetto da miei giocatori

- **Fate in modo che tutti si stiano divertendo**
	Anche se può essere divertente interpretare un personaggio a cui piace infastidire o far arrabbiare i compagni, D&D è un gioco cooperativo in cui lavoriamo tutti insieme per divertirci. Evitate un gameplay disturbante.
- **Condivisione dei riflettori**
	Alcune persone adorano interpretare i propri personaggi, quindi farlo viene loro naturale. Altri non così tanto. Fate uno sforzo consapevole per condividere i riflettori con gli altri per rendere il gioco più divertente
- **Richiedi il consenso**
	La maggior parte delle persone capisce quanto sia importante rispettare gli altri a tavola. Ma non tutti sanno che è altrettanto importante rispettare i personaggi. Assicurati che le persone interessate siano consapevoli di ciò che sta accadendo
- **Limitate il metagame**
	Un minimo di metagame c'è sempre, ma cerchiamo di limitarlo ad un livello accettabile. L'importante è non fare un metagame così evidente da farci uscire dall'immersione.
- **Normali regole di buon senso ed educazione**
	Siate rispettosi, gentili, puntuali e varie altre qualità che vi rendano delle persone con cui si ha piacere a passare del tempo insieme

## Scelta degli obiettivi del personaggio

Per la campagna utilizzerò il metodo descritto nel libro [Proactive Roleplaying](https://www.amazon.com/Game-Masters-Handbook-Proactive-Roleplaying/dp/1956403442), dove la storia della campagna è guidata principalmente dagli obiettivi dei personaggi.
Potrei usare del materiale preso dall'avventura Tyranny of Dragons come base per alcune fazioni, ma solo nel caso si allinei con gli obiettivi dei PG, altrimenti potrei inventare tutto da zero (a parte il settings).
Per fare in modo che gli obiettivi dei PG siano strutturati in modo che mi siano utili alla scrittura della campagna vi lascio le linee guida suggerite nel libro

[[Linee guida sulla creazione degli obiettivi]]

## Conclusione

Per eventuali dubbi contattatemi pure.
Buon gioco a tutti!