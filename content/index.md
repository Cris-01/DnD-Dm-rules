### Tabella riassuntiva

| Titolo                            | Neo-Master cerca giocatori per una campagna lunga di DnD 5e                                                                                                                                                        |
| --------------------------------- | ------------------------------------------------------------------------------------------------------------------------------------------------------------------------------------------------------------------ |
| Sistema                           | Dungeons and Dragons 5° edizione                                                                                                                                                                                   |
| Dove                              | Online, piattaforma Roll20 + Discord (con webcam)                                                                                                                                                                  |
| Cadenza sessioni                  | una volta a settimana                                                                                                                                                                                              |
| Quando                            | lunedì o martedì sera dalle 21 alle 24 come orario indicativo                                                                                                                                                      |
| Genere                            | Fantasy Eroico                                                                                                                                                                                                     |
| Ambientazione                     | Forgotten Realms, Faerun                                                                                                                                                                                           |
| Tema campagna                     | La campagna sarà proattiva da parte dei PG basata sui loro obiettivi in stile open world, quindi le fazioni le deciderò in base ai vostri background e poi la storia si svilupperà in base alle vostre scelte      |
| Lunghezza campagna                | Lv 1-15/16 (indicativamente 80+ sessioni ma dipende dal ritmo dei giocatori)                                                                                                                                       |
| Tono                              | Essendo una avventura eroica, ci saranno sia momenti rilassati sia momenti che richiederanno più serietà. Immaginatevi una cosa alla Signore degli anelli o Legend of Vox Machina (a seconda del carattere dei PG) |
| Livello di roleplay               | Medio-alto                                                                                                                                                                                                         |
| Numero di giocatori               | 4 giocatori                                                                                                                                                                                                        |
| Assegnazione dei punti esperienza | Punti esperienza dati in base al superamento degli ostacoli e raggiungimento degli obiettivi                                                                                                                       |
| Restrizioni                       | No razze volanti dal lv 1, no personaggi malvagi o "eccessivamente" egoisti e solitari                                                                                                                             |
| Età giocatori                     | preferibilmente 25+                                                                                                                                                                                                |
| Gestione delle regole             | 95% RAW, più alcune regole homebrew                                                                                                                                                                                |

## Introduzione

Salve!
Se siete arrivati qui, probabilmente avrete visto il mio post sulla campagna che mi piacerebbe masterare.

Ora vi starete chiedendo come mai mi sono messo a redigere un documento, tutt'altro che breve, invece che limitarmi a scrivere poche righe e vedere chi rispondeva.
Il motivo è semplice: voglio massimizzare le possibilità di attirare i giocatori che più si allineano col mio modo di giocare a DnD. 
Se mi limitassi a fare il solito annuncio minimale, so già che mi arriverebbero decine di richieste dai quali non saprei chi scegliere senza parlare con ogni persona e capire se le esigenze e aspettative di ognuno si allineino con le mie.

A parte qualche neofita che potrebbe passare di qua, immagino abbiate tutti provato la frustrazione di non riuscire a trovare il tavolo adatto a voi. 
Problemi nel trovarsi con costanza tutte le settimane. Gente che cancella all'ultimo momento. Altri membri del party che rovinano l'immersione perché non cercano lo stesso livello di roleplay che cerchi tu. Master che vanno in burnout e mollano tutto lasciando la campagna troncata. O banalmente la vita ti impone dei cambi di abitudine che ti impediscono di continuare.

Trovare il tavolo giusto è una lunga ricerca, ma quando lo si trova, regala esperienze fantastiche. Personalmente, ho avuto la fortuna di trovare un tavolo del genere da giocatore, e continuo tutt'ora a giocarci. 
Col tempo però, ho avuto il desiderio di volermi creare un party a cui fare da master in cui ricreare la stessa alchimia. 

La soluzione che ho ritenuto più adeguata per ottenere questo risultato è scrivere una "pre-sessione zero unidirezionale", in modo che possiate valutare da voi se sono il tipo di master con cui vi potreste divertire una volta a settimana per 70 e più sessioni. 

Capitoli successivi:
- mi presento
- domande da sessione zero
- approfondimento su come vorrei gestire la campagna
- regole opzionali e homebrew
- cosa mi aspetto dai miei giocatori
- linee guida sulla scelta degli obiettivi del personaggio

Ora, se siete ancora interessati e la mia introduzione prolissa non è stata sufficiente come prima barriera di ingresso, proseguite pure.

## Mi presento

Partiamo con una breve presentazione, tanto per darvi una idea di chi sono e del mio background.
Mi chiamo Cristian, ho 33 anni e lavoro come informatico. Mi sono appassionato ai GDR da relativamente poco tempo, quando due anni fa sono incappato nella serie "[The legend of Vox Machina](https://www.primevideo.com/detail/The-Legend-of-Vox-Machina/0O1MH4HMS00EO6XP75LWG5TB89)" su Amazon Prime. 
Dopo averla divorata in tempo zero, non mi è bastata e ho scoperto che era basata su una campagna di DnD trasmessa live su Youtube. 
Da li mi si è aperto il mondo di [Critical Role](https://www.youtube.com/@criticalrole), che non smetterò mai di ringraziare per le "centinaia" di ore di intrattenimento che mi hanno e mi stanno tutt'ora regalando.
Dal "guardare" giocare di ruolo a volerlo fare di persona il passo è breve.
Mi sono messo ad inviare decine di email a sconosciuti su [GDR Player](https://www.gdrplayers.it/) nella speranza di poter mettere su un party per giocare dal vivo.

Avanti veloce di due anni, ora ho il mio gruppo con cui gioco ogni giovedì sera, e ora sto di nuovo cercando giocatori ma questa volta come Master.
A livello di esperienza come DM, come preannunciato dal titolo, sono alle prime armi a livello pratico di gestione di una campagna, è importante che lo teniate presente. Ho masterato alcune avventure brevi.
Detto questo, voglio che sappiate che non voglio masterare solo per divertirmi, ma voglio anche diventare bravo nel farlo. Molto bravo se riesco.
Per diventarlo nel più breve tempo possibile ho letto tantissimo materiale fra blog, libri e video sull'argomento ([[Risorse utili per i Dungeon Master]]). 
Ma come ogni buon DM può dirvi, puoi prepararti con la teoria e i buoni consigli solo fino ad un certo punto. Prima o poi devi cominciare e farti le ossa con la pratica.

## Domande da Sessione zero

Risponderò ad una serie di domande che mi si potrebbero fare in sessione zero in modo che possiate capire il mio modo di masterare e il mio stile.
La lettura per intero è totalmente opzionale, la lascio solo per chi avesse una domanda in particolare che può andare a ricercare all'interno delle varie risposte.

[[Sessione zero unilaterale]]

## Approfondimento sulla gestione della campagna

Prima di iniziare la campagna vera e propria faremo una mini avventura autoconclusiva di circa 5/6 sessioni in modo da conoscerci bene e vedere se si riesce a creare un gruppo ben affiatato che vuole effettivamente cimentarsi in una campagna che potrebbe durare un anno e mezzo o anche due (indicativamente dal livello 1° al 15°/16°).

Durante lo svolgimento dell'avventura preliminare, lavoreremo in parallelo alla creazione dei personaggi per la campagna lunga, in modo tale da darmi modo di buttare giù le fondamenta per la storia principale che terrà conto degli obiettivi personali che darete ai vostri PG.

Ci tengo a precisare che mi piace dare spazio a tutti e tre i pilastri di DnD ovvero *combattimento, interazione ed esplorazione*. A parte il combattimento che ha un buon combat system su cui poggia, l'interazione e l'esplorazione non sono altrettanto bene equipaggiati per funzionare bene se il DM non utilizza le giuste regole opzionali messe a disposizione.
Per questo motivo utilizzerò alcune regole che potreste non conoscere. Esempi:
- la reputazione di un personaggio (*Renown DMG p22; 129*)
- la devozione (Piety DMG p23)
- fedeltà degli NPC (Loyalty DMG p93)
- variante sull'ingombro (Encumbrance variant, PHB p176), con annesso tracciamento delle munizioni e posizionamento nelle borse di tutto quello che trovate (il tracciamento preciso con i vari aggiustamenti di ingombro verrà però fatto non in-game ma durante la settimana, per non intaccare il gameplay)
ed altre.
La lista completa delle regole la troverete nella sezione successiva, con relativi link alle descrizioni.

## Regole opzionali

A questo link potete trovare un elenco delle regole opzionali che utilizzerò e quali non utilizzerò

[[Regole opzionali]]

## Regole homebrew

Qui trovate le regole che non sono ufficiali ma che voglio aggiungere perché ritengo si adattino bene al tipo di gameplay che voglio ottenere. 
A parte le modifiche alle core rules, il resto sono meccaniche che si aggiungono al normale funzionamento del gioco, leggere modifiche al RAW oppure vado semplicemente ad esplicitare quali delle possibili varianti presentate dal DMG vado ad utilizzare

- [[Modifiche alle core rules]]
- [[Regole per l'ottenimento dell'EXP]] (come RAW, semplicemente vado ad esplicitarle perché normalmente ogni master fa qualche modifica, visto che il DMG lascia molta libertà di interpretazione su alcune cose)
- [[Lesioni persistenti]] (al 90% come da RAW, ho solo inserito delle tabelle ad hoc per i danni, con degli effetti più gestibili rispetto a quelli proposti dal DMG e qualche opzione in più su quando una lesione si può verificare, aggiungendo un tiro salvezza su costituzione per poterla evitare)
- [[Cure potenziate]]
- [[Regola sulla resurrezione]]
- [[Tension Pool o Time Pool]]

## Cosa mi aspetto da miei giocatori

- **Fate in modo che tutti si stiano divertendo**
	Anche se può essere divertente interpretare un personaggio a cui piace infastidire o far arrabbiare i compagni, D&D è un gioco cooperativo in cui lavoriamo tutti insieme per divertirci. Evitate un gameplay disturbante.
- **Condivisione dei riflettori**
	Alcune persone adorano interpretare i propri personaggi, quindi farlo viene loro naturale. Altri non così tanto. Fate uno sforzo consapevole per condividere i riflettori con gli altri per rendere il gioco più divertente
- **Richiedi il consenso**
	La maggior parte delle persone capisce quanto sia importante rispettare gli altri al tavolo. Ma non tutti sanno che è altrettanto importante rispettare i personaggi. Assicurati che le persone interessate siano consapevoli di ciò che sta accadendo.
	Se volete intraprendere una strada col vostro personaggio che incide molto sul personaggio di qualcun altro, chiedetegli off-game se a lui/lei la cosa può piacere o no.
	Non date cose per scontato, persone diverse cercano cose diverse al tavolo. C'è chi vuole rilassarsi e non avere conflitti mentre gioca e altri che vogliono seguire comportamenti estremi e complessi che nella vita reale non possono esplorare.
- **Limitate il metagame**
	Alcuni DM calcano molto sull'evitare qualsiasi tipo di metagame. Io non sono così stringente anche perché non è possibile suddividere completamente le proprie conoscenza da quelle del personaggio.
	Un minimo di metagame c'è sempre. Anche il semplice approcciare un particolare NPC perché il DM ha dato maggiore enfasi alla sua descrizione è tecnicamente metagame ma va a favore del gameplay.
	Concludendo un po' di meta va bene, quello che voglio che evitiate è il tipo di metagame nocivo alla narrazione, ad esempio
	"Il ladro vuole aprire uno scrigno; cerca delle trappole ma dal tiro del dado fa un risultato molto basso e gli dico che non nota niente di strano; lui improvvisamente decide che non vuole più aprirlo"
	Questo è un classico esempio di metagame nocivo e da evitare. 
- **Normali regole di buon senso ed educazione**
	Siate rispettosi, gentili, puntuali e varie altre qualità che vi rendano delle persone con cui si ha piacere a passare del tempo insieme

## Scelta degli obiettivi del personaggio

Per la campagna utilizzerò il metodo descritto nel libro [Proactive Roleplaying](https://www.amazon.com/Game-Masters-Handbook-Proactive-Roleplaying/dp/1956403442), dove la storia della campagna è guidata principalmente dagli obiettivi dei personaggi.
Potrei usare del materiale preso dall'avventura Tyranny of Dragons come base per alcune fazioni, ma solo nel caso si allinei con gli obiettivi dei PG, altrimenti potrei inventare tutto da zero (a parte il settings).
Per fare in modo che gli obiettivi dei PG siano strutturati in modo che mi siano utili alla scrittura della campagna vi lascio le linee guida suggerite nel libro

[[Linee guida sulla creazione degli obiettivi]]

## Conclusione

Per eventuali dubbi contattatemi pure.
Buon gioco a tutti!