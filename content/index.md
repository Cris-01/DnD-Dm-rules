### Tabella riassuntiva

| Titolo                            | Neo-Master cerca giocatori per una campagna lunga di DnD 5e                                                                                                                                                                                                                                                                                            |
| --------------------------------- | ------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------------ |
| Sistema                           | Dungeons and Dragons 5° edizione                                                                                                                                                                                                                                                                                                                       |
| Dove                              | Online, piattaforma Roll20 + Discord (con webcam)                                                                                                                                                                                                                                                                                                      |
| Cadenza sessioni                  | una volta a settimana                                                                                                                                                                                                                                                                                                                                  |
| Quando                            | lunedì o martedì sera dalle 21 alle 24 come orario indicativo                                                                                                                                                                                                                                                                                          |
| Genere                            | Fantasy Eroico                                                                                                                                                                                                                                                                                                                                         |
| Ambientazione                     | Forgotten Realms, Faerun                                                                                                                                                                                                                                                                                                                               |
| Tema campagna                     | Come base e ispirazione prenderò i moduli ufficiali "Tyranny of Dragons" e "Storm King's Thunder". Le due storie verranno unite insieme e al loro interno inserirò gli obiettivi e i background personali dei PG, in stile più open world. Potrei decidere di distaccarmi molto dalle storie originali in base a che direzione prenderanno i giocatori |
| Lunghezza campagna                | Lv 1-15/16 (indicativamente 80+ sessioni ma dipende dal ritmo dei giocatori). Comunque campagna molto lunga che richiederà almeno due anni                                                                                                                                                                                                             |
| Tono                              | Essendo una avventura eroica, ci saranno sia momenti rilassati sia momenti che richiederanno più serietà. Immaginatevi una cosa alla Signore degli anelli o Legend of Vox Machina (a seconda del carattere dei PG)                                                                                                                                     |
| Livello di roleplay               | Medio-alto                                                                                                                                                                                                                                                                                                                                             |
| Numero di giocatori               | 4 giocatori                                                                                                                                                                                                                                                                                                                                            |
| Assegnazione dei punti esperienza | Punti esperienza dati in base al superamento degli ostacoli e raggiungimento degli obiettivi                                                                                                                                                                                                                                                           |
| Restrizioni                       | No razze volanti dal lv 1, no personaggi malvagi                                                                                                                                                                                                                                                                                                       |
| Età giocatori                     | 25+                                                                                                                                                                                                                                                                                                                                                    |
| Gestione delle regole             | 95% RAW, più alcune regole homebrew                                                                                                                                                                                                                                                                                                                    |

## Introduzione

Salve!
Se siete arrivati qui, probabilmente avrete visto il mio post sulla campagna che mi piacerebbe masterare.

Lo scopo di questo documento è darvi un'idea che sia più chiara possibile sul tipo di campagna che voglio mettere su, in modo da attirare i giocatori a cui piacciano lo stesso tipo di avventure e stile di gioco a cui sto mirando.

## Mi presento

Partiamo con una breve presentazione, tanto per darvi una idea di chi sono e del mio background.
Mi chiamo Cristian, ho 34 anni e lavoro come informatico. Mi sono appassionato ai GDR da relativamente poco tempo, quando due anni fa sono incappato nella serie "[The legend of Vox Machina](https://www.primevideo.com/detail/The-Legend-of-Vox-Machina/0O1MH4HMS00EO6XP75LWG5TB89)" su Amazon Prime. 
Dopo averla divorata in tempo zero, non mi è bastata e ho scoperto che era basata su una campagna di DnD trasmessa live su Youtube. 
Da li mi si è aperto il mondo di [Critical Role](https://www.youtube.com/@criticalrole), che non smetterò mai di ringraziare per le "centinaia" di ore di intrattenimento che mi hanno e mi stanno tutt'ora regalando.
Dal "guardare" giocare di ruolo a volerlo fare di persona il passo è breve.
Mi sono messo ad inviare decine di email a sconosciuti su [GDR Player](https://www.gdrplayers.it/) nella speranza di poter mettere su un party per giocare dal vivo.

Avanti veloce di due anni, ora ho il mio gruppo con cui gioco ogni giovedì sera, e ora sto di nuovo cercando giocatori ma questa volta come Master.
A livello di esperienza come DM, sono alle prime armi a livello pratico di gestione di una campagna, è importante che lo teniate presente. Ho masterato alcune avventure brevi.
Detto questo, voglio che sappiate che non voglio masterare solo per divertirmi, ma voglio anche diventare bravo nel farlo. Molto bravo se riesco.
Per migliorare nel più breve tempo possibile ho letto tantissimo materiale fra blog, libri e video sull'argomento ([[Risorse utili per i Dungeon Master]]). 
Ma come ogni buon DM può dirvi, puoi prepararti con la teoria e i buoni consigli solo fino ad un certo punto. Prima o poi devi cominciare e farti le ossa con la pratica.

## Domande da Sessione zero

Nel link seguente troverete le mie risposte ad una serie di domande che mi si potrebbero fare in sessione zero, in modo che possiate capire il mio modo di masterare e il mio stile.
La lettura per intero o parziale è totalmente opzionale, la lascio solo per chi avesse una domanda in particolare che può andare a ricercare all'interno delle varie risposte.

[[Sessione zero unilaterale]]

## Approfondimento sulla gestione della campagna

Passaggi preliminari prima dell'inizio della campagna:
- mia chiacchierata per messaggio con ogni giocatore per accertare che ci siano le giuste basi e che la campagna che ho in mente sia quello che effettivamente il giocatore sta cercando
- sessione zero con tutti, dove avremo modo di conoscerci e fissare le aspettative di ognuno
- inizio creazione dei personaggi, con successiva mia integrazione dei loro obiettivi nella campagna
- giocheremo una mini avventura autoconclusiva da 5-6 sessioni, durante il periodo di creazione dei personaggi, come effettiva verifica sull'alchimia del tavolo prima di imbarcarsi in una campagna pluriennale
- se i punti precedenti sono andati bene si da inizio alla campagna vera e propria

Ci tengo a precisare che mi piace dare spazio a tutti e tre i pilastri di DnD ovvero *combattimento, interazione ed esplorazione*. A parte il combattimento che ha un buon combat system su cui poggia, l'interazione e l'esplorazione non sono altrettanto bene equipaggiati per funzionare bene se il DM non utilizza le giuste regole opzionali messe a disposizione.
Per questo motivo, utilizzerò alcune regole che potreste non conoscere. Esempi:
- la reputazione di un personaggio (*Renown DMG p22; 129*)
- la devozione (Piety DMG p23)
- fedeltà degli NPC (Loyalty DMG p93)
- variante sull'ingombro (Encumbrance variant, PHB p176), con annesso tracciamento delle munizioni e posizionamento nelle borse di tutto quello che trovate (il tracciamento preciso con i vari aggiustamenti di ingombro verrà però fatto non in-game ma durante la settimana, per non intaccare il gameplay)
ed altre.
La lista completa delle regole la troverete nella sezione successiva, con relativi link alle descrizioni.
NOTA: non è necessario conoscere tutte le regole prima di cominciare posso anche spiegarvelo direttamente in-game, ma se qualcuno vuole saperlo prima le trovate tutte di seguito.

## Regole opzionali

A questo link potete trovare un elenco delle regole opzionali che utilizzerò e quali non utilizzerò

[[Regole opzionali]]

## Regole homebrew

Qui trovate le regole che non sono ufficiali ma che voglio aggiungere perché ritengo si adattino bene al tipo di gameplay che voglio ottenere. 
A parte le modifiche alle core rules, il resto sono meccaniche che, o si aggiungono al normale funzionamento del gioco, o leggere modifiche al RAW, o sezioni in cui vado semplicemente ad esplicitare quali delle possibili varianti presentate dal DMG vado ad utilizzare

- [[Modifiche alle core rules]]
- [[Regole per l'ottenimento dell'EXP]] (come RAW, semplicemente vado ad esplicitarle perché normalmente ogni master fa qualche modifica, visto che il DMG lascia molta libertà di interpretazione su alcune cose)
- [[Lesioni]] (al 90% come da RAW, ho solo inserito delle tabelle ad hoc per i danni, con degli effetti più gestibili rispetto a quelli proposti dal DMG e qualche opzione in più su quando una lesione si può verificare, aggiungendo un tiro salvezza su costituzione per poterla evitare)
- [[Cure potenziate]]
- [[Regola sulla resurrezione]] (la stessa usata da Matt Mercer)
- [[Tension Pool o Time Pool]] (è uno strumento del DM, a voi interessa il giusto)

## Cosa mi aspetto da miei giocatori

- **Fate in modo che tutti si stiano divertendo**
	Anche se può essere divertente interpretare un personaggio a cui piace infastidire o far arrabbiare i compagni, D&D è un gioco cooperativo in cui lavoriamo tutti insieme per divertirci. Evitate un gameplay disturbante.
- **Condivisione dei riflettori**
	Alcune persone adorano interpretare i propri personaggi, quindi farlo viene loro naturale. Altri non così tanto. Fate uno sforzo consapevole per condividere i riflettori con gli altri per rendere il gioco più divertente
- **Richiedi il consenso**
	La maggior parte delle persone capisce quanto sia importante rispettare gli altri al tavolo. Ma non tutti sanno che è altrettanto importante rispettare i personaggi. Assicurati che le persone interessate siano consapevoli di ciò che sta accadendo.
	Se volete intraprendere una strada col vostro personaggio che incide molto sul personaggio di qualcun altro, chiedetegli off-game se a lui/lei la cosa può piacere o no.
	Non date cose per scontato (a meno che non ruoliate insieme da tanto tempo), persone diverse cercano cose diverse al tavolo. C'è chi vuole rilassarsi e non avere conflitti mentre gioca e altri che vogliono seguire comportamenti estremi e complessi che nella vita reale non possono esplorare.
- **Limitate il metagame**
	Alcuni DM calcano molto sull'evitare qualsiasi tipo di metagame. Io non sono così stringente anche perché non è possibile dividere completamente le proprie conoscenza da quelle del personaggio.
	Un minimo di metagame c'è sempre. Anche il semplice approcciare un particolare NPC perché il DM ha dato maggiore enfasi alla sua descrizione è tecnicamente metagame ma va a favore del gameplay.
	Concludendo, un po' di meta va bene, quello che voglio che evitiate è il tipo di metagame nocivo alla narrazione, ad esempio
	"Il ladro vuole aprire uno scrigno; cerca delle trappole ma dal tiro del dado fa un risultato molto basso e gli dico che non nota niente di strano; lui improvvisamente decide che non vuole più aprirlo"
	Questo è un classico esempio di metagame nocivo e da evitare. 
- **Normali regole di buon senso ed educazione**
	Siate rispettosi, gentili, puntuali e varie altre qualità che vi rendano delle persone con è piacevole passare del tempo insieme.

## Scelta degli obiettivi del personaggio

Per la campagna utilizzerò il metodo descritto nel libro [Proactive Roleplaying](https://www.amazon.com/Game-Masters-Handbook-Proactive-Roleplaying/dp/1956403442), dove la storia della campagna è guidata principalmente dagli obiettivi dei personaggi.

Per fare in modo che gli obiettivi dei PG siano strutturati in modo che mi siano utili alla scrittura della campagna vi lascio le linee guida suggerite nel libro

[[Linee guida sulla creazione degli obiettivi]]

## Conclusione

Per eventuali dubbi contattatemi pure.
Buon gioco a tutti!