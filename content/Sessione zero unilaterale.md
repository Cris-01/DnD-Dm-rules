Riporto il file che sto usando come riferimento per le domande [[Checklist - Sessione zero DND - originale.pdf]]. 
NOTA: il PDF è stato tradotto in italiano con google traslate dall'inglese, perché era lungo da tradurre per intero parola per parola, quindi se c'è qualcosa che suona male è per quello. E' solo per darvi un riferimento e non lasciarvelo tutto in inglese.

----------
### Esperienza

- **Guadagnare XP** - per come gestirò il tutto darò punti esperienza andando a premiare diversi stili di gioco. Si potranno ottenere XP:
	- battendo i mostri
	- aggirando i mostri furtivamente (a volte l'approccio diretto se ci sono troppi nemici è svantaggioso), o convincendo a parole il mostro di turno a risolvere il conflitto pacificamente con una trattativa.
	- ottenendo un favore da un NPC tramite roleplay (in base alla difficoltà della situazione, un mercante amichevole che vi vende qualcosa non vi da XP)
	- raggiungendo un obbiettivo opzionale come per esempio salvare un NPC rapito da un mostro, o rubare un oggetto da una abitazione senza che venga dato l'allarme ecc.
	- si possono ottenere ottenere dei bonus di XP in base a delle ottime performance. Per esempio vincere un combattimento difficile o letale senza che nessun PG sia andato a 0HP.
	- NOTA: tutti il party ottiene la stessa quantità di esperienza.

- **Pietre miliari** - non le uso, credo che darò esperienza in base a cosa si è fatto in ogni sessione
- **Salire di livello** - si sale di livello a fine sessione o ad inizio della sessione

### Comportamento al tavolo


- **Attenzione del giocatore** - mi aspetto che ogni giocatore presti attenzione alla sessione e non si distragga facendo altro salvo ovviamente emergenze.
- **Argomenti sensibili** - se qualcuno dei giocatori ha degli argomenti che lo mettono a seriamente a disagio mi può contattare in privato e troviamo insieme un modo per risolvere il problema a seconda della situazione
- **Lancio di dadi senza preavviso** - si tira un dado quando lo chiedo io altrimenti non conta
- **Lancio di dadi contro altri giocatore** - tra giocatori non si possono fare prove di abilità per ottenere qualcosa (intimidire/persuasione ecc.)
- **Giocatore contro giocatore** - NIENTE PVP TRA GIOCATORI. Qui mi voglio dilungare un po' perché è fondamentale se volete giocare con me. E' concesso solo in rari casi quando ENTRAMBI i giocatori sanno quello che fanno e per questioni di trama vogliono creare della tensione fra i loro personaggi, ma entrambi devono avere ben presente che non si deve mai arrivare a combattere seriamente fra PG. Viene fatto solo per il roleplay e si dovrebbe risolvere parlando in character per risolvere la tensione all'interno del gruppo. Mi aspetto che ogni giocatore voglia SEMPRE e COSTANTEMENTE che tutti al tavolo si stiano divertendo anche a discapito del carattere del proprio PG per come uno lo aveva inizialmente pensato. Niente robe alla "E' quello che il mio personaggio farebbe". NO. Voi avete il controllo del vostro pg e mi aspetto da voi che troviate una motivazione in character per poter risolvere qualunque tensione senza ammazzarvi fra voi. Se proprio non riuscite, fate un personaggio nuovo e quello vecchio lascia il gruppo. Tanto per chiarire, io non sono contrario alla tensione fra PG, anzi. Alcune dei momenti più memorabili della campagna di CRITICAL ROLE è fatta di tensione tra PG, ma chi la crea deve essere consapevole che deve durare poco. Per chi segue la serie, mi riferisco soprattutto alla puntata 85 della prima campagna "A Bard's Lament", (per non fare spoiler) un personaggio "litiga" per alcuni motivi del suo personaggio col gruppo e se ne va, ma "il giocatore" poco dopo fa capire che lui non pensa davvero quelle cose e stempera la tensione con una battuta per far tornare tutti a divertirsi.
- **Segreti del PG** - si, i personaggi possono nascondere dei segreti agli altri. Ovviamente conviene coordinarsi col master in modo che possiamo pensare insieme a come sviluppare le trame nel modo che vorreste e non remarci contro.
- **Aspettative, tipologie, obiettivi e diversità dei giocatori** - parlando di aspettative dei giocatori, l'ideale è creare un party dove tutti siano sulla stessa lunghezza d'onda sulle cose che vogliono dalla campagna. In pratica è difficile far divertire tutti se metà tavolo vuole solo ammazzare roba e l'altra metà vuole solo ruolare il proprio pg e odia i combattimenti. Quindi in sessione zero vedremo se le aspettative di tutti sono compatibili altrimenti la cosa migliore è che qualcuno cerchi una altro tavolo. Lo scopo di questo documento è proprio attirare persone a cui piacciano le stesse cose. Ovvero a cui piace combattere e piace il roleplay renstando sempre in character, perchè è quello che cerco io come master, quindi è il tipo di campagna che voglio masterare.
- **Disagio del giocatore** - se c'è qualche problema serio che scaturisce in sessione e non è stato affrontato prima, il giocatore in questione può scrivermi in privato e io manderò tutti in pausa per una decina di minuti e parlerò con chi mi ha scritto per capire come gestire la cosa. Non c'è un comportamento che risolve ogni cosa, dovrò valutare caso per caso con la persona in questione quale sia la soluzione migliore per tutti.
- **Agency del giocatore** - tengo in alta considerazione l'agency dei giocatori ed cercherò di evitare scelte di design che possano rovinare il divertimento dei giocatori come situazioni che costringa un PG a rimanere a guardare gli altri giocare per ore senza che lui possa fare niente. Esempio stupido, ipotizzando che si è in una battaglia di alto livello, non darò BBEG l'incantesimo Forcecage che va ad imprigionare un PG per tutto il combattimento senza neanche un tiro salvezza, se so che gli altri non hanno modo di aiutarlo. Se vi metto davanti una creatura che può pietrificare, farò in modo che una cura per la pietrificazione sia possibile da ottenere.
- **Equilibrio e correttezza del gioco** - mi piace variare la difficoltà degli incontri, in modo che i personaggi sentano che stanno diventando più forti. Ogni tanto ci saranno incontri facili che possono dominare e divertirsi altri in cui rischieranno parecchio. Nella campagna si possono anche trovare incontri difficili ma non mateticamente mortali. O meglio, magari potreste anche avvistare in lontananza una creatura che sarebbe mortale, ma vi darò tutti i segnali necessari per farvi capire che se continuate per una certa direzione rischiate la vita, ma avrete comunque la possibilità di continuare (se proprio volete suicidarvi :P). In generale avverto sempre i PG quando fanno qualcosa che potrebbe essere pericoloso o letale.
- **Dibattiti sulle regole** - nel caso non conosco la regola ufficiale per risolvere una situazione, ne invento una sul momento che mi sembra ragionevole per non interrompere il ritmo di gioco, e per quella sessione vale quella. Poi a fine sessione andrò a verificare la regola corretta. Potrei fare una eccezione nel caso sia una situazione in cui è in gioco la vita di un personaggio e andare a controllare direttamente il manuale.
- **Condivisione dei riflettori** - Nella maggior parte delle situazione l'attenzione sarà concentrata sull'intero party salvo casi particolari in cui magari stiamo esplorando l'arco narrativo di un membro preciso del party, in quel caso l'attenzione maggiore sarà su di lui e mi aspetto che il resto del party faccia quello che può per aiutarlo. Un consiglio che posso darvi è: se volete che gli altri si interessino al vostro PG, interessatevi della storia degli altri. Nel caso un giocatore tenda troppo spesso ad essere al centro dell'attenzione interverrò invitando esplicitamente a dare più spazio agli altri. In caso la cosa diventi problematica prenderò le eventuali contro-misure (eventuale ammonizione a parole in caso di continue infrazione e eventuale espulsione dal gruppo come anche qualunque giocatore che crei volontariamente problemi al tavolo).
- **Meta-gaming** - un minimo di meta-gioco è inevitabile, l'importante è che non sia palese e bisogna cercare di limitarlo quanto possibile. Se un giocatore fa una scelta completamente insensata solo perché sa qualcosa che il PG non può sapere potrei chiederne il motivo. Ma a meno che non sia palese dipende dai casi; Faccio qualche esempio tanto dare un idea. Usare un dardo di fuoco contro un troll, non è necessariamente meta-game visto che comunque il mago probabilmente lo usa molto spesso. Se il ladro tira per controllare se non ci sono trappole prima di aprire uno baule, fa 1 e poi stranamente decide che non vuole più aprirlo, quello è meta-gaming.
- **MinMax** - non trovo niente di male nell'ottimizzare il proprio personaggio. L'importante è non sfociare nel powerplay. Tanto per far chiarezza, con powerplay intendo quando un giocatore si concentra solo sullo sfruttare le migliori meccaniche possibili per ottenere la vittoria senza optare una scelta che sarebbe sub ottimale ma più in linea con la usa idea di personaggio. Si può avere un personaggio ben scritto e con una personalità interessante anche se si è un min-maxer. Basta che non venite al tavolo e l'unica cosa che mi sapete dire quando vi chiedo di descrivere il vostro PG è: si chiama Bob è un guerriero maestro di battaglio col talento sentinella e polearmor-master che fa 9000 danni in un turno. Quello decisamente mi farebbe accendere qualche red-flag.
- **Personalità adatta al party** - per quanto riguarda il vostro PG potete crearlo come volete ma seguendo queste limitazione: no personaggi malvagi, no razze volanti, e cercate di dare una personalità al vostro PG tale che non sia una spina nel fianco costante per gli altri membri del gruppo. Ok voler fare il proprio PG dando sfogo alla creatività ma tenete conto anche del divertimento degli altri. 
- **Murder Hobo** - vedi restrizione sopra "no personaggi malvagi". Tenete presente che uccidere un NPC ha conseguenze. Se un testimone vi vede fare atti malvagi o che "sembrano" tali, avviserà le guardie della città che metterà una taglia sulle vostre teste, o quel normalmente ci si aspetta verso dei criminali che non rispettano le leggi.
- **Altre regole di comportamento** - ci tengo a far presente che la chiave per far funzionare un gruppo di DnD o qualunque gruppo di persone in generale, è una buona comunicazione. Quindi se avete problemi, venite da me, ne parliamo e troveremo insieme una soluzione. Non lasciate che qualcosa, che vi impedisce di divertirvi a pieno, resti li a sedimentarsi arrivando al punto di farvi un giorno decidere che preferite fare altro. Vi chiedo però di partire sempre col dare agli altri il beneficio del dubbio. Molto spesso qualcuno fa qualcosa che ci da fastidio in buon fede. Basta farlo presente e comunicare sinceramente. Detto questo, a volte, cambiare il proprio comportamento a beneficio di qualcun altro costa fatica e non sempre si riesce a farlo senza ricadere a volte nelle vecchie abitudini. In quei casi serve trovare un metodo per evitare di creare conflitti involontari (questo vale anche per comportamenti del DM). 

### Il DM

- **Stile DM** - Cerco di attenermi alle regole RAW per la maggior parte, ma mi lascio un po' di flessibilità per eventuali regole dove prendere tutto alla lettera potrebbe essere troppo restrittivo. Per quanto riguarda preparazione vs improvvisazione, cerco di preparare la sessione in modo che ho ben chiaro in mente le motivazioni dei vari NPC e dei mostri e cosa si trova nella zona immediatamente vicina al luogo di inizio della sessione in modo da avere delle basi sul quale improvvisare senza troppo fatica. Quando sono in dubbio sulle regole non voglio fermare il gioco se non è una cosa fondamentale per la storia, quindi nel caso improvviso e poi controllo a fine sessione. Per l'homebrew non mi dispiace ma per la prima campagna cercherò di usare solo materiale ufficiale o roba che è stata testata da altri, a parte pochissime eccezioni. Preferisco la storia alla meccanica, ma trovo che le meccaniche servano a dare coerenza e solidità alle regole del mondo. Se lascio troppa libertà e non applico le regole, i giocatori non hanno un base solido per prevedere se una azione che vogliono fare è fattibile o no. Per fare un esempio: quando un giocatore prova a persuadere qualcuno con una prova di persuasione, e ruola un bellissimo discorso ma il suo PG ha 8 in carisma e non ha competenza, io al massimo posso dare vantaggio perché ha toccato le corde giuste ma poi se tira basso di dado, può fallire. Questo perché quello che il giocatore dice è da pensare come se fosse quello che il PG "pensa", ma poi sono le sue statistiche che gli fanno "dire" le cose e magari il tono e la comunicazione verbale è tutta sbagliata quindi non risulta convincente. Poi un altro discorso è se il PG risolve il conflitto che c'è con NPC dando una soluzione che non può fallire. Se si arriva al punto in cui una soluzione proposta non ha senso che fallisca i dadi non ve li faccio proprio tirare ed è un successo automatico. Per il fatto di condividere le mie preferenze con i giocatori, questo stesso testo è la risposta. Inoltre utilizzerò delle leggere modifiche ad alcune regole di base che va a favorire il "RolePlay rispetto al Rollplay". Le trovate qui [[Modifiche alle core rules]].
- **Assenze dei giocatori** - come numero di giocatori punto ad averne 4. Nel caso uno dei giocatori manchi, si può provare a riprogrammare in un altro giorno della settimana se viene detto con giorni di anticipo. Se viene detto il giorno stesso, posso giocare con gli altri 3 giocatori una one-shot in una campagna parallela che tengo a posta per queste situazioni. La uso anche per far conoscere i giocatori nelle prime sessioni e vedere se ci troviamo tutti bene prima di partire con la campagna vera e propria con altri personaggi. 
- **Autorità narrativa del giocatore** - per tutto quello che riguarda il background del giocatore, avete carta bianca finché si rimane nel ragionevole e nel settings scelto. Si possono anche inventare divinità, patroni, città e villaggi ad hoc. Quando parlo di ragionevolezza mi aspetto che dovendo partire dal livello 1 non mi venite a dire che il vostro personaggio ha già ucciso draghi antichi o roba così. Deve essere il background di un personaggio al livello 1.
- **Cose che ti infastidiscono** - le cose che mi infastidiscono al punto da essere un problema sono già cose che ho fatto presente e non permetto che si verifichino al tavolo in generale. Ad esempio, pg malvagi, murder-hobo, giocatori che hanno la Main character syndrome e vogliono sempre essere al centro dell'attenzione senza riguardo degli altri. Essere irrispettosi verso gli altri giocatori o verso di me in generale.

### Preoccupazioni e argomenti etici

- **Genere** - Gli aspetti legati al genere non mi aspetto che saltino fuori in maniera preponderante. Potrei anche mettere NPC che siano non eterosessuali se ci può stare per la storia, ma penso lo farò solo se qualcuno dei giocatori me lo mette nel suo background. DISCLAIMER: sono un maschio bianco etero cisgender. Ho a cuore le tematiche LGBTQ+, quindi considero il mio tavolo aperto a chiunque senza discriminazione di genere, etnia o religione. Sono intollerante solo verso gli intolleranti.
- **Attrazione e orientamento sessuale** - i personaggi possono avere l'orientamento sessuale che vogliono purché lo interpretino con rispetto nel caso non sia quello proprio del giocatore.
- **Stupro, violenza sessuale** - Se i personaggi vogliono che le violenze sessuali siano state parte del loro passato sono liberi di inserirlo. All'interno della campagna non ci saranno scene di violenza sessuale, ne sarà permesso farlo ai PG (essendo contrario alla regola niente PG malvagi). Le scene di sesso "standard", in caso emergano dalla storia, verranno gestite off-camera. Non verranno ruolate. 
- **Razzismo, pregiudizio** - Mi baso sul settings di Forgotten Realms e sulla lore presente nel manuale dei mostri. Se qualche mostro o NPC di una certa razza viene descritta tale per cui odii nello specifico i membri di un'altra razza sarà così. Ad esempio i giganti e i draghi sono rivali e si odiano a causa della guerra avuta all'alba dei tempi. Le razze umanoidi giocabili però, non mi pare abbiano dei pregiudizi razziali verso un intera razza. Quindi no, se siete un nano non "dovete" odiare gli elfi perché in alcuni film è così. Ci potrebbero ovviamente essere delle eccezioni quando si parla di singoli individui.
- **Schiavitù** - Al momento nei Forgotten Realms non mi pare ci siano razze o popoli che siano al momento schiavizzare. Ce ne sono di alcuni che lo sono stati in passato, come i Githzerai, i Githyanki e i nani delle profondità che sono stati schiavizzati dai mind flayer, o gli gnomi che sono stati schiavizzati dalla magocrazia di Netheril. Si parla comunque di tanto tempo fa rispetto a quando è ambientata la campagna. Non sono un super esperto della storia dei Reami (per ora) quindi potrei sbagliarmi. Per i curiosi che volessero approfondire la storia dei Reami vi lascio qualche risorsa [[Risorse per la storia dei Forgotten Realms]] (ovviamente totalmente non necessaria a fini della campagna).

### Creazione del personaggio

- **Domande sulla creazione** - Qui vi dico io cosa mi aspetto dalla creazione del vostro personaggio, ma come già detto siete liberi di inventare quello che volete. Quello che mi serve, come DM, sono:
	- legami del personaggio (se ne ha)
	- motivazioni/ideali (cosa smuove il PG? vuole portare la giustizia nel mondo? Diffondere la sua fede? Proteggere la natura? Difendere i deboli? Voglia di arricchirsi? Desiderio di vendetta o riscatto?) 
	- obbiettivi a breve, medio e lungo termine (devono essere obbiettivi misurabili, nel senso che si deve capire quando li hai ottenuti. Esempio, aiutare i deboli non è un obbiettivo ma un ideale, voglio accumulare X soldi per ricostruire l'orfanotrofio è un obbiettivo. Voglio diventare forte non è un obbiettivo ma vincere il torneo Y per diventare campione della città di vattelapesca lo è).
	- se volete potete inserire qualche tratto caratteriale, tipo tic nervosi, cleptomania, atteggiamento da so tutto io, super ingenuo, silenzioso, irascibile ecc.
	
	Da DM mi servono soprattutto **ideali** e **obiettivi**
- **Statistiche di creazione** - la mia preferenza personale è usare il metodo Point Buy e prendere la media degli HP quando si sale di livello. Voglio evitare che si lancino i dadi e poi un giocatore ci ripensi successivamente, perché gli viene fuori un risultato pessimo mentre magari un altro giocatore se lo è tenuto da vari livelli senza lamentarsi. Se ci tenete a lanciare i dadi ne possiamo parlare ma io eviterei.
- **Allineamento** - L'allineamento non ha molta importanza al mio tavolo, finché voi non compiete azioni malvage. Ci sono poche meccaniche che prendo in esame l'allineamento, come la percezione del paladino ma non dovrebbe saltare fuori per i PG. Serve a me come DM solo per sapere come ruolare mostri ed NPC se hanno l'etichetta con un certo allineamento, ma non traccio l'allineamento dei personaggi. Può al massimo saltare fuori per il giuramento del paladino se va in maniera evidente contro di esso, ma in quel caso lo avviserei e chiederei conferma, informandolo che l'azione X potrebbe aver ripercussioni sul suo giuramento. Poi se lui lo vuole rompere o rischiare di romperlo è una sua scelta e può farlo.
- **Regole sulle statistiche** - nessuna regole homebrew specifica
- **Altre regole di creazione** - Penso che potrei usare la regola opzionale della Fama nel caso alcuni PG entri a far parti di organizzazioni, essendoci molte fazioni nei Forgotten Realms.

### Razze e classi

- **Razze consentite/non consentite** - sono proibite le razze che possono volare già dal livello 1 come Fate e Aaracokra. Si possono usare le razze del Manuale del giocatore di Volo, Mostri del multiverso e Guida per gli avventurieri alla costa della spada. 
- **Modifica/reflavor di razze** - Per i reflavor non c'è problema. Per modifiche a livello di meccaniche se ne può parlare. Basta tenere presente il bilanciamento.
- **Classi consentite** - tutte quelle del "Manuale del giocatore", "Guida Omnicomprensiva di Xanathar", "Calderone Omnicomprensivo di Tasha"
- **Classi di ritocco/reflavor** - come sopra, si per il reflavor, per classi nuove se ne può parlare e si valuta.

### Stile di gioco, stile di vita del personaggio

- **Tipo di gioco** - Lo stile di campagna è quello lineare, che è diverso dal railroading. (in questo video viene ben spiegato [link](https://www.youtube.com/watch?v=DJrvCbIFO1Q)). In pratica nel sandbox pure i giocatori fanno quello che vogliono senza vincoli o storie predeterminate e il master gli mette roba davanti con cui giocare. Nel railroading, il master obbliga i pg a seguire una certa storia. Nel storia lineare invece, il master mette davanti ai giocatori delle situazioni che portano a delle conseguenze e i pg devono farci i conti. Quindi c'è una certa sequezialità negli eventi, ma i PG sono liberi di percorrere la strada che vogliono, poi il mondo va avanti per conto suo a prescindere. 
- **Durata della campagna** - più o meno dal lv 1 fino al 15 o giù di lì. La campagna sarà ambientata lunga la costa della spada e prenderò ispirazione dai moduli ufficiali "Tyranny of Dragons" e forse anche da "Storm king's Thunder", essendo entrambe ambientate in quel territorio ed entrambe hanno una parte centrale abbastanza open world dove posso dare spazio alla storia dei personaggi.
- **Avventurieri nel gioco** - gli avventurieri vengono visti come persone competenti a cui le persone posso eventualmente affidarsi per svolgere compiti pericolosi. Non sono necessariamente tutti buoni ne malvagi. I PG possono decidere di far parte o di voler entrare a far parte durante il gioco di una fazione e/o gilda di avventurieri.
- **Politica e fazioni nel gioco** - le fazioni sono quelle famose dei reami dimenticati ovvero:
	- Alleanza dei Lords
	- Gli arpisti
	- L'ordine del guanto
	- L'enclave di smeraldo
	- Gli Zhentarim
	- eventuali altre homebrew che possono creare i PG dal proprio background
- **Inizio** - Si parte dal livello 1
- **Contesto del personaggio** - Per le conoscenze comuni del mondo di gioco, vi verranno dette quando ce ne sarà bisogno, come per esempio che cos'è una certa fazione che è conosciuta da tutti. 

### Backgrounds, talenti e cavalcature

- **Backgrounds** - si possono usare i background dei manuali ufficiali. Eventuali reflavour sono ben accetti.
- **Talenti** - I talenti ufficiali sono tutti permessi. 
- **Cavalcature** - si le cavalcature si possono ottenere in game. Il giocatore che le desidera deve imparare bene da se le regole connesse in modo che io debba memorizzarle tutte.

### Regole generali sulle meccaniche

- **Prepara un'azione** - preparare una azione necessità di un trigger percepibile per innescare l'azione preparata (esempio, trattengo la mia azione di attacco finché un nemico non entra nel mio raggio di azione). Alcune cose da tenere a mente sono:
	- se si prepara un incantesimo, esso consuma lo spell slot a prescindere dal rilascio, e per mantenere l'incantesimo "pronto al lancio" richiede concentrazione, quindi se un mago si sta concentrando su invisibilità, per esempio, e come azione preparata vuole lanciare Rintocco dei morti o Palla di fuoco, si inizia a concentrare su quelli e perde invisibilità. 
	- Per i PG guerrieri, l'azione preparata non permette di usare la feature Attacco extra, quindi se normalmente puoi attaccare due volte, con l'attacco nell'azione preparata, puoi attaccare una sola volta. 
	- Altra cosa da ricordare è che per attivare l'azione preparata richiede che il PG abbia a disposizione la sua reazione, e se la usa per altro perde l'azione preparata.
- **Azioni bonus** - le azioni bonus è un tipo di azione che alcuni personaggi possono usare se hanno una abilità che ha il tempo di lancio di una azione. Se non non hai abilità del genere non puoi usare l'azione bonus. Possibili esempi sono, l'"azione scaltra" del rogue, o l'uso della "difesa paziente" del monaco o l'abilità "recuperare energie del guerriero". Come regola credo non si specificato che si possano attivare le azioni bonus come azioni preparate ma io non ci vedo il senso quindi per me si può fare. In quel caso si trattano come azioni normali. Ma uno non può usare una azione bonus e poi preparare l'azione per usare un'altra o la stessa azione bonus di nuovo. Perciò diciamo che se prepari l'azione per usare l'azione bonus non puoi farne una seconda durante il tuo turno. Poi ho una regola homebrew riguardo le cure che implicano l'uso di una azione bonus ma ne discuterò nel capitolo specifico delle regole homebrew.
- **Roll di gruppo ripetuti** - ok quindi andiamo sulle parti lunghe da esporre. Partiamo con la parte facile, se è una azione che può essere ripetuta e non ci sono limiti temporali, come per esempio cercare in una stanza mentre non si è in pericolo, tipo se tutti i mostri del dungeon sono morti e non possono esserci random encounter, e si vuole dedicare tanto tempo alla ricerca, è un successo automatico e non faccio neanche tirare. Ok, ora per la parte non semplice. Io uso una regola homebrew che ho preso da questo [blog](https://theangrygm.com/tweaking-the-core-of-dd-5e/) per gestire i check di gruppo. Meglio spiegarlo in una sezione a parte ([[Modifiche alle core rules]]).
- **Tempi di inattività/Creazione** - si cercherò di dare dei tempi di downtime quando si chiude un arco narrativo. Probabilmente una cosa come due settimane. In quel periodo i personaggi possono svolgere le attività che vogliono, come per esempio quelle suggerite nel manuale di Xanathar.
- **Regole meccaniche aggiuntive** - mmm quindi si potrebbero dire varie cose. Dirò che io uso molto i check passivi, come la percezione passiva per notare le cose non nascoste, in modo che quando entrate in una stanza vi dico direttamente cosa vedete senza che voi dobbiate tirare su percezione. Questo ovviamente non conta per le azioni attive come l'azione "cercare". Altra cosa che alcuni non fanno è che io uso effettivamente le regole per la visibilità. Se siete in un dungeon con solo luce fioca, (questo è equivalente a quando un giocatore ha scurovisione ed è al buio), fa le prove di percezione con svantaggio e ha -5 alla percezione passiva.

### Ispirazione

- Da definire come verrà assegnata l'ispirazione

### Prove di vantaggio, svantaggio e abilità

- **Impilamento (Stacking)** - non c'è lo stacking come da RAW.
- **Dare aiuto (Help action)** - per alcune attività è richiesta la competenza per poter dare aiuto. Per dare un'idea, sulle cose per cui serve studiare, come l'uso di strumenti, o le prove di arcano, medicina, natura, sopravvivenza. Mentre non servono per azioni come cercare(percezione), sollevare oggetti pesanti(atletica), distrarre una guardia(intrattenere), ecc. Inoltre quando un giocatore vuole aiutare un altro deve descrivere come lo fa. Non basta dire lo aiuto per dare automaticamente vantaggio.
- **Tentativi multipli** - si se l'attività si può ripetere, si può tentare di nuovo. Ovviamente di solito in questi casi o c'è un rischio nel farlo ad esempio ci metti tanto tempo è puoi essere scoperto da una guardia di passaggio, oppure se non c'è una conseguenza nella ripetizione diventa un successo automatico ma ci metto del tempo in più (ad esempio un ora di tempo per aprire la serratura).
- **Critical Fumble** - no nessun fumble critico, da RAW i fumble non esistono. Al massimo c'è scritto che se un giocatore fa 1 su un tiro di abilità o tiro salvezza, il master può aggiungere qualcosa di flavour per rendere più epico il fallimento ma niente di più. In combattimento se fai 1 semplicemente manchi a prescindere dai bonus. Per un tiro di abilità se fai 1 potrei dire che ad esempio il ladro rompe i suoi attrezzi da scasso nel tentativo di scassinare, ma niente di apocalittico. Sui tiri salvezza invece non cambia niente, semplicemente fallisci.
- **Successo critico** - non esiste il critico sui tiri di abilità. Se fai 20 per sedurre un drago non è un successo automatico (in realtà se la prova la reputo impossibile non ti faccio proprio tirare).
- **Fallimento critico** - Come detto prima, al massimo posso aggiungere qualcosa di flavour ai tiri di abilità in base alla situazione per evidenziare il particolare modo in cui uno fallisce, ma non è una regola che applico spesso e comunque non sarebbe niente di veramente penalizzante.

### Furtività

- **Furtività** - non ci può nascondere in piena vista, a meno che uno non abbia incantesimi di invisibilità ecc. Se uno vuole nascondersi deve:
	- prima interrompere il contatto visiva dalla soggetto da cui ti vuoi nascondere. In DnD 5e durante il combattimento non c'è un cono che indica la direzione in cui uno è girato ma si semplifica dicendo che ognuno vede a 360°, perciò serve una copertura dove effettivamente nascondersi.
	- usare azione per nascondersi e fare un tiro di abilità Destrezza(Furtività) in una contesa contro la percezione passiva del soggetto da cui si sta nascondendo. Se la superi sei "nascosto". Se si è un Rogue si può fare come azione bonus
	- NOTA: se attacchi, riveli automaticamente la tua posizione, quindi hai vantaggio solo sul primo attacco.
- **Attaccante nascosto** - ho spiegato tutto nel punto precedente. La cosa che posso aggiungere è se un mostro non sa dove sei può attaccare a caso ma se non attacca nel punto dove sei effettivamente non ti può colpire (ad esempio quando sei invisibile e ti sei spostato senza farti sentire). Ovviamente puoi essere colpito da attacchi ad area.
- **Azione Nascosta/Nascondi** - come sopra. 
- **Invisibilità** - essere invisibile non vuol dire essere automaticamente nascosti. Una creatura invisibile deve comunque fare una azione per nascondersi per diventare "nascosto". Le altre creature possono sempre percepire i rumori e farsi una idea di dove sei e attaccarti. L'attacco viene fatto con svantaggio però perché non ti vede ma sa che ci sei.
- **Trappole** - le trappole si troveranno dove è normale che possano trovarsi. Per esempio è molto probabile che le trovate in una tana di goblin o di briganti che vogliono difendere il proprio covo, o magari davanti l'ingresso di una camera del tesoro. Non la troverete al centro di una semplice taverna o nella sala del trono del Re. Superare le trappole si dona esperienza in base alla difficoltà nel superare la trappola. Anche i pericoli ambientali possono essere considerati trappole che vanno superate.

### Oggetti magici

- **Sintonizzazione/Identificazione** - no la sintonizzazione non rivela cosa fa un oggetto. Posso concedere UNA prova di arcano o storia a chi è competente, per vedere se conosce l'oggetto, ma altrimenti serve un incantesimo di "Identificare" o fare ricerche in giro, come andare in una biblioteca o chiedere ad un mago di fartelo identificare.
- **Ridimensionamento magico** - si gli oggetti magici si ridimensionano quando li indossi o sintonizzi (se richiedono sintonia).
- **Altre regole sugli oggetti magici** - non trovere facilmente negozi che vendono oggetti magici. Al massimo possono esserci negozi che vendono oggetti magici comuni e non comuni (solo nelle grandi città), ma gli oggetti rari si possono solo trovare e/o cercare.

### Incantesimi ed effetti degli incantesimi

- **Incantesimi aggiuntivi/personalizzati** - sono permessi gli incantesimi dei manuali ufficiali. Il reflavour degli incantesimi è permesso e anche incoraggiato. Il cambio di meccanica probabilmente no, ma posso valutare caso per caso. Il cambio di tipo di danno probabilmente ve lo concedo se volete fare per esempio uno stregone con incantesimi di uno stesso elemento. Non rompiamo il gioco se un incantesimo di fuoco diventare di freddo. Ovviamente ve lo boccio se lo volete far diventare di tipo "forza" solo perché è più forte.
- **Incantesimi vs Environments** - li bisogna vedere caso per caso. Nel dubbio cerco di farli funzionare normalmente(RAW) a meno che la cosa non sia troppo strana. Per esempio se il mago si trova su una barca e lancia palla di fuoco su una testuggine draconica li vicino: se è poco sott'acqua la colpisce. Ma se è parecchi metri sotto (sempre nel raggio dell'incantesimo) allora no, perché li potrei decidere che l'acqua da copertura o simile. Sono casi limite però. Mi porrò il problema quando e se capiterà.
- **Abuso di incantesimi** - finché è nelle regole va bene. Se proprio salta fuori un uso di un incantesimo che non rovina palesemente il divertimento a tutti allora si potrei intervenire e parlarne con l'interessato. In quel caso a fine sessione se ne parla e si trova un compromesso. Do per scontato che anche il giocatore in questione non voglia rovinare il divertimento altrui e quindi mi venga incontro. Si parlerebbe probabilmente di incantesimo di alto livello. A meno che non siamo nel caso da Meme dove il mago tira palla di fuoco colpendo sempre il party, in quel caso vuol solo dire che sei un po' stronzo.
- **Lancio di incantesimi e giocoleria** - mi aspetto che se un incantesimo abbia l'uso di tratti somatici allora l'incantatore abbia almeno una mano libera si. Detto questo non voglio assolutamente che il giocatore inizi a dire "Prendo il focus, tiro l'incantesimo, lo metto via" ecc, anzi se lo fate vi dico di smetterla. Semplicemente basta che ne tenga conto e usi le risorse di conseguenza. Non mi metterò come un falco a controllare ma se noto che qualcosa non mi torna lo farò presente al giocatore in un momento di pausa. A volte ci sta non ricordare le componenti somatiche o materiali, purché sia in buona fede.
- **Componenti materiali** - si, i materiali che hanno un costo specificato nella descrizione devono essere acquistati o trovati specificatamente. Non basta avere l'oro in tasca per acquistare un diamante per Raise the dead. Devi anche preoccuparti di fare scorta in città prima di andare per dungeon. Per i componenti che non indicano un valore si può usare il focus arcano come sostituto o la borsa dei componenti (do per buono che la borsa sia equivalente al focus e abbia tutto quello che serve).
- **Modifiche agli incantesimi** - nessuna modifica agli incantesimi ufficiali.

### Morte, Resurrezione, Riposo

- **Morte** - se un PG muore e non può essere resuscitato o il giocatore vuole cambiarlo, si fa una nuova scheda e il personaggio verrà introdotto poi nel gruppo nella sessione successiva. Se si arriva ad un TPK qualcosa ovviamente è andato molto male ma può capitare, fa parte del gioco. In quel caso i giocatori possono decidere se vogliono continuare la stessa storia con altri personaggi (magari anche contando un salto temporale se si adatta alla storia), o iniziare una nuova campagna. Io ovviamente non cercherò mai di fare un TPK volutamente ma a volte i dadi girano male e magari si è arrivati al combattimento con poche risorse e i PG hanno deciso di non ritirarsi. In quel caso può succedere. E si, a volte, scappare è una valida opzione quando la situazione è palesemente svantaggiosa. 
- **Resurrezione** - è possibile resuscitare tramite gli incantesimi appositi. Se nessun membro del gruppo possiede quel tipo di incantesimo è possibile partire alla ricerca di un chierico che la possieda. Ovviamente un tale livello di potere non è una cosa comune, bisogna recarsi in grandi città con grandi templi, ma non è impossibile. Nel mentre, se la quest per la resurrezione risulta essere lunga, il giocatore col PG "deceduto", potrebbe usare un NPC temporaneamente che aiuta il gruppo, o direttamente una nuova scheda che però si decide che sarà temporanea. TUTTAVIA, per evitare che la resurrezione sia data per scontata e non si abbia paura della morte, (cosa che voglio evitare assolutamente), userò la [[Regola sulla resurrezione]] utilizzata da Matthew Mercer. Permette la resurrezione ma lascia comunque la paura che se ti gira male potresti perdere il personaggio. Inoltre mi piace che gli altri membri del party debbano collaborare per aumentare le possibilità di riuscita. Oltre anche alla penalità che si cumula se uno muore troppe volte, diventa più difficile tornare in vita.
- **Regole della morte** - Io ho deciso di non applicare la regola della "morte instantanea" anche se parte delle regole base. Non mi va che per un critico uscito ai primi livelli uno possa dover buttare un personaggio, visto che in quei livelli il rischio è molto alto. E non ho voglia di star attento a buttarvi contro solo mostri che non fanno molto danni fino a lv4. Quindi semplicemente quella regola la tolgo. PERO' applico una regola homebrew quando un personaggio viene ridotto a 0 punti ferita, ovvero c'è la possibilità che possa subire delle ferite temporanee. Potete leggere i dettagli nella sezione delle regole homebrew.
- **Regole di riposo** - nessun modifica alle regole base
