[Fonte della regola](https://x.com/matthewmercer/status/824054305355247616?ref_src=twsrc%5Etfw%7Ctwcamp%5Etweetembed%7Ctwterm%5E824054305355247616%7Ctwgr%5E97a71f91142ee4f9a05ed58a2417d51cc791c397%7Ctwcon%5Es1_&ref_url=https%3A%2F%2Fwww.redditmedia.com%2Fmediaembed%2F5q0qv5%2F%3Fresponsive%3Dtrueis_nightmode%3Dfalse)

#### Versione TL;DR
- Se un PG muore, serve un rituale che possa riportarlo in vita. Se è morto entro un minuto, l'incantesimo "rinascita" offre un rituale rapido con semplice tiro di dado. Altrimenti si dovrà usare un incantesimo di livello più alto e i compagni dovranno aiutarlo a resuscitare tramite degli skill checks che potrebbero aumentare le possibilità di resurrezione. Se il rituale fallisce il PG muore definitivamente.

Lascio qui una traduzione del post.

### SPIRITO CHE SI AFFIEVOLISCE - regola alternativa alla resurrezione

"La morte di un personaggio può spesso diventare un piccolo inconveniente in alcune campagne una volta che il gruppo di avventurieri raggiunge certi livelli, con incantesimi in grado di far tornare i compagni dall'aldilà con solo dei malus temporanei, andando a togliere un elemento di pericolo e minaccia dai futuri conflitti e sfide all'interno della storia. Se desideri aumentare la gravità della morte di un personaggio, puoi introdurre questa regola opzionale.

Se un personaggio muore, e una resurrezione viene tentata da un incantesimo con un tempo di lancio maggiore di una azione, una "Sfida di Resurrezione" viene iniziata. Fino a 3 membri del party possono offrire un contributo al rituale con una prova di abilità. Il DM chiede ad ognuno di loro di fare tiro di abilità in base al modo in cui desiderano contribuire, con la CD della prova decisa in base a quanto il DM crede possa aiutare il rituale. Per esempio, pregare il Dio venerato dal compagno caduto potrebbe richiedere una prova di Intelligenza (Religione) con una difficoltà da facile a media, mentre esigere con forza che l'anima del compagno caduto ritorni dall'etere potrebbe richiedere una prova di Carisma (Intimidazione) con un DC molto alto (quasi impossibile). Vantaggio o svantaggio può applicarsi in base a quanto bene o male il contributo viene elargito.

Dopo che tutti i contributi sono completati, il DM fa un unico tiro di resurrezione senza modificatori. Il DC di base per questa prova è 10, incrementato di 1 per ogni precedente rituale avvenuto con successo sul personaggio in questione (questo va a simboleggiare la lenta erosione della connessione dell'anima con questo mondo). Per ogni contributo che ha avuto successo, la DC viene decrementata di 3, mentre ogni fallimento incrementa la DC di 1. Se la tiro per la resurrezione ha successo, l'anima del personaggio (che deve essere consenziente), ritorna nel corpo e il rituale si conclude con successo. Se il rituale fallisce, l'anima non ritorna e il personaggio è perduto.

Solo i più potenti incantesimi possono bypassare la sfida di resurrezione, come gli incantesimi "Vera resurrezione" e "Desiderio". Questi incantesimi possono anche riportare in vita un personaggio che ha fallito un rituale di resurrezione.

Se un incantesimo con un tempo di lancio di una azione viene tentato per riportare il personaggio in vita (tramite l'incantesimo Rinascita o effetti simili), nessun contributo è permesso. Il personaggio che lancia l'incantesimo, fa una rapida prova di resurrezione, tirando un d20 e aggiungendo il suo modificatore da incantatore. La DC è 10, aumentata di 1 per ogni precedente rituale avvenuto con successo sul personaggio in questione. In caso di fallimento, l'anima del personaggio non è persa, ma la resurrezione fallisce e aumenta la DC dei futuri tentativi di resurrezione di 1. Nessun altro ulteriore tentativo può essere fatto per riportare in vita questo personaggio finché un incantesimo di resurrezione con un tempo di lancio maggiore di un azione viene tentato."

